---
title: กุศโลบาย
tags:
  - Book
date: 2007-10-06 19:21:00 +0700
---

เบื่อกันหรือยังครับกับเฉลยเกม?  
เพราะจะเริ่มเรื่องใหม่แล้วนะครับ  
ถ้ามีแต่เกมเดี๋ยวจะเลี่ยนซะหมด  

![](/images/book/stratagem.jpg)

คราวนี้เป็นแนะนำหนังสือดีครับ  
คำว่า "ดี" ในที่นี้คือ ผมเห็นว่าดี  
ซึ่งท่านอาจจะเห็นว่ามันไม่ดีก็ได้

ถึงอย่างนั้น ผมก็อยากให้อ่านดู  
เพราะถึงแม้หนังสือนั้นจะดูไม่ดี  
แต่หนังสือก็มีความรู้เสมอครับ

งั้นก็มาเริ่มกันที่เล่มแรกกันเลยนะ  
หนังสือเล่มนี้เก่าพอดูเชียวครับ  
แต่ผมก็เห็นว่ามีพิมพ์ใหม่เรื่อยๆ  
(และก็วาดรูปหน้าปกใหม่เรื่อยๆ)  
หนังสือนั้นชื่อ "กุศโลบาย" ครับ

ข้อมูลทั่วไป  
ISBN 974-7377-62-4  
ชื่อหนังสือ กุศโลบาย  
ผู้ประพันธ์ พลตรี หลวงวิจิตรวาทการ  
สำนักพิมพ์ สร้างสรรค์บุ๊คส์

หนังสือแนวจิตวิทยากับสังคม  
เน้นหนักไปทางชีวิตการทำงาน  
แนะนำเคล็ดลับการครองใจคน

ภายในหนังสือประกอบด้วย  

1. หนทางผูกมิตรกับผู้ใหญ่
2. การทำคุณที่จะให้เป็นคุณ
3. ศิลปะแห่งการฟัง
4. ความต้องการและความยินยอม
5. หลีกเลี่ยงการก่อศัตรู
6. การขอความช่วยเหลือ และงานอดิเรก
7. การสรรเสริญคน
8. การให้เกียรติคุณแก่ผู้อื่น
9. การปฏิเสธและความขบขัน
10. การให้คนยินดีทำงาน

แม้ทั้ง 10 บทนั้น จะเป็นบทสั้นๆ  
แต่ก็มีความรู้อยู่มากมายมหาศาล  
เข้าใจได้ง่าย มีตัวอย่างประกอบ

แม้จะอ่านเพียงแค่วันละบทเดียว  
แต่ถ้าใส่ใจศึกษาอย่างเต็มที่แล้ว  
ก็จะได้ความรู้ที่คาดไม่ถึงอยู่มาก

และถ้าตั้งใจปฏิบัติตามได้ทุกข้อ  
ก็สามารถเป็นคนสำคัญได้ทีเดียว
