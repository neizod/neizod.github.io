---
title: พายุ นอนไม่หลับ กลัว
tags:
  - Life Chapter
  - Heartbroken
date: 2009-05-18 00:15:00 +0700
---

ฉันนั่งอยู่ตรงที่เดิม  
ที่เดียวกันกับ[เมื่อสองปีก่อน][former event]

แต่กลับให้ความรู้สึกแตกต่างกันอย่างสิ้นเชิง

22:45

ฉันไม่สามารถข่มตาให้หลับลงไปได้  
แล้วอยู่ๆ พายุฝนก็ปรากฎตัวขึ้นมา  

ฉันทำได้แต่กลัว... กลัวในพลังของมัน  
กลัวว่าพายุที่เกิดขึ้นคราวนี้ จะใหญ่ยิ่งกว่าทุกครั้ง  
กลัวว่าฉันจะพ่ายแพ้ต่อพายุผนที่โถมกระหน่ำ  
กลัวว่าพายุจะทำลายทุกอย่างที่ได้ทำไว้จนหมด

อะไรทำให้เรากลายเป็นคนอย่างนี้ไปได้นะ...  

ฉันได้แต่ทบทวนเรื่องราวต่างๆ ที่เกิดขึ้นเมื่อไม่กี่วันมานี้  
บางครั้ง การพูดอะไรออกไป อาจทำให้คนเข้าใจผิด  
แต่ทุกครั้งที่ไม่ได้พูดอะไร มันทำให้คนเข้าใจผิดยิ่งกว่า  
และท่าทางว่า มันจะเป็นต้นตอของพายุครั้งนี้ด้วย

ตอนนี้ฉันมองไม่เห็นหนทาง ไม่รู้ว่าควรทำอย่างไรต่อไปดี  
สองสิ่งที่หวังไว้ ขอให้ฝนเบาลง เผื่อจะเห็นทางข้างหน้า  
และขอให้ไม่ล้มหมอนนอนเสื่อเสี่ยก่อนที่จะได้เห็นฝนหยุด

เพราะยังไงก็ตาม ฉันยังคงเชื่อมั่นว่า  
เมื่อฟายุฝนได้ผ่านพ้นไปแล้ว  
ท้องฟ้านั้นย่อมสดใสสวยงามเสมอ

1:11

ถ้าเธอยังอยากก้าวเดินไปด้วยกัน  
ขอให้เธอเชื่อมั่นและไว้ใจ  
ฉันพร้อมจะก้าวเดินไปกับเธอเสมอ


[former event]: /2007/05/11/storm-happy-morning.html
