---
title: The One You Love
tags:
  - Song
date: 2007-08-24 23:12:00 +0700
---

Are you gonna stay with the one who loves you,  
Or are you goin' back to the one you love?  
...

<iframe src="https://open.spotify.com/embed/track/4uvARnZIajUDXWXPifhK3B" width="300" height="380" frameborder="0" allowtransparency="true" allow="encrypted-media"></iframe>

นอกจากเสียงใสๆ ของทรัมเป็ตช่วงโซโล  
ท่วงทำนองที่ระรื่นหู ฟังไม่เคยเบื่อ  
และเสียงนุ่มละไมของ[เกลนน์ เฟรย์][Glenn Frey]แล้ว  
เพลงนี้ยังเป็นเพลงที่เนื้อหาดีมาก

ย้อนกลับไปตอนม.3 (พ.ศ.2547)  
เป็นช่วงที่ผมตะลุยฟังเพลงสากล  
เพราะอยากคุยกับครูฝรั่งรู้เรื่อง  
(เลยต้องปรับหูให้รับได้ซักหน่อย)

เพื่อให้เงินในกระปุกเหลือมากที่สุด  
ก็ต้องขุดของเก่าของแม่มาฟัง  
ซึ่งก็มีแต่เทปรวมเพลงฮิตทั้งนั้น  
(ไม่ค่อยมีอัลบั้มเดี่ยวเลย ^^")

เพลงนี้เป็นเพลงแรกของด้าน B  
แต่เพลงสุดท้ายของด้าน A จบเร็ว  
ทำให้คนใจร้อนอย่างผม "พลาด"  
พลาดโอกาสในการฟังเพลงดีๆ ไป  
เพราะเมื่อกลับด้านเทปด้วยมือแล้ว  
เพลงที่ 2 ของด้าน B ก็เริ่มทันที

เคยสงสัยเหมือนกันว่า  
ทำไมด้าน A ไม่อัดเพลงอีกซักเพลง  
จะได้บาลานส์กันหน่อย ^^"

เด็กสมัยนี้คงไม่รู้ว่านี่เป็นปัญหาใหญ่  
เพราะเดี๋ยวนี้อยากจะฟังแทรกไหน  
ก็เลือกได้โดยไม่ต้องเสียเวลากะ

เปรียบเหมือนกับการหาคำศัพท์  
เปิดหาจากโปรแกรมก็เร็วทันใจ  
แต่ถ้าเปิดหาจากพจนานุกรม  
บางทีก็สะดุดตากับศัพท์แปลกๆ  
กว่าจะรู้ตัวก็อ่านศัพท์ใหม่เพลิน  
จนลืมไปเลยว่าจะหาคำว่าอะไรแน่

...นี่อาจเป็นอีกเหตุผลว่าทำไม  
เด็กสมัยนี้ไม่เก่งเท่าเด็กสมัยก่อน

ส่วนเนื้อหาที่ผมว่าดีนั้นเป็นอย่างไร  
ก็ต้องลองฟังและแปลเองละกันครับ  
ไม่ผิดหวังหรอกครับ ^^

...  
Someone's gonna cry when they learn they've lose you.  
Someone's gonna thank the star above.


[Glenn Frey]: //en.wikipedia.org/wiki/Glenn_Frey
