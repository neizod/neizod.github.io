---
title: เกมเรียงลูกแก้ว
tags:
  - JavaScript
  - HTML5
  - Puzzle
  - Game Development
date: 2017-02-06 08:49:26 +0700
---

พอดีวันก่อนเจอเกมลับสมองมาครับ อุปกรณ์การเล่นได้แก่ลูกแก้วสองชุดที่มีสีต่างกัน กับกระดานที่มีรูปวงแหวนซ้อนกันสองวง จุดประสงค์ของเกมคือ ให้เรียงลูกแก้วแต่ละสีบนวงแหวนแต่ละวง โดยมีข้อจำกัดอยู่ที่การเคลื่อนไหวลูกแก้ววจะต้องเป็นการหมุนเลื่อนลูกแก้วทั้งชุดบนวงแหวนนั้นๆ ... ซึ่งพอวงแหวนมันซ้อนกันอยู่ เมื่อหมุนวงแหวนใดวงแหวนหนึ่ง ลูกแก้วที่ซ้อนอยู่บนอีกวงแหวนก็จะโดนเลื่อนไปด้วย

{: .figure}
> ![](/images/game/misc/rotate-marbles.gif)
>
> ตัวอย่างการเลื่อนลูกแก้วในเกมดังกล่าว

โอเค จริงๆ เราคิดว่าเกมนี้ไม่น่าจะยากมากเท่าไหร่ แต่จังหวะที่เล่นชนะตอนนั้นมันเหมือนกำลังหมุนมั่วๆ แล้วฟลุ๊คไปโดนคำตอบยังไงก็ไม่รู้ชอบกล ที่เศร้าคือตัวเกมนั้นพอเห็นว่าเราชนะแล้วก็ไม่ยอมให้เราเล่นต่อ เลยอดศึกษามันเพิ่มว่าถ้าเจอปัญหาแบบนี้ในอนาคตจะใช้เทคนิคอะไรช่วยแก้ได้

ถ้าเป็นเกมลับสมองเกมอื่นๆ อาจจะไม่ค่อยติดใจเท่าไหร่ แต่พอเป็นเกมนี้แล้วทำไมไม่รู้ถึงอยากหาวิธีเล่นอีก ครั้นจะไปเปิดเกมต้นฉบับเล่นก็ไม่ได้แล้วด้วย เพราะมันจะสุ่มเกมลับสมองเกมใหม่มาให้เล่นเรื่อยๆ ไม่ซ้ำเดิม ... เศร้าเพิ่มไปอีก 555

เลยตัดสินใจว่าเอาหวะ! เขียนเกม (เลียนแบบ) เองเลยแม่ง ดูจากกฎของเกมแล้วก็ไม่มีอะไรซับซ้อน ไม่น่ายากเกินความสามารถ

แต่ขณะที่กำลังฝันกลางวันอยู่นั้น ก็มาสำเหนียกตัวเองได้ว่าสไตล์การเขียน prototype ที่ถนัดคือ Python บน command line หมดเลยนี่หว่า แต่เกมที่เราต้องการนี้ถ้าไปวาดบน command line ไม่น่าจะได้ ผลลัพธ์ที่ดีเท่าไหร่ (เอาจริงๆ เกมทุกเกมที่อยู่บน command line นั้นเข้าขั้นเล่นไม่ได้กันหมด) ... เลยต้องโบกมือบ๊ายบาย พับโปรเจคไปภายในชั่วพริบตา

จนพอตกดึกเริ่มใจเย็นลงมาบ้าง ก็พอจำได้ว่าใช้ canvas บน HTML5 น่าจะช่วยเรื่องกราฟิกและ UI ได้เยอะโขอยู่ ขอแค่ต้องตั้งสติกับ JavaScript ให้ดีก็พอ 555

คิดได้เช่นนั้นก็ลงมือ ... และนี่คือผลลัพธ์ใน 3 ชั่วโมงถัดมา <https://neizod.github.io/marbles>

เรื่องเศร้าระหว่างเขียนคือลืมประกาศตัวแปรในฟังก์ชันบางตัว ซึ่งถ้ามองแค่การใช้งานบนหน้านี้คงไม่มีปัญหาอะไร (เพราะฟังก์ชันน้อย แทบไม่ได้ใช้ตัวแปรข้ามไปมาเลย) แต่ก็รู้สึกไม่ค่อยดีเท่าไหร่ที่เป็นโปรแกรมเมอร์สะเพร่า เลยเอาโค้ดไปตรวจบน jslint แล้วโดนด่ายับประหนึ่งว่าเราเพิ่งไปเผาบ้าน Douglas Crogford มา คือรู้สึกว่าพี่แกเริ่มเยอะไปนะ นี่ก็อยากจะเขียนสวยๆ ให้คนอ่านด้วย ไม่ใช่เขียนแข็งๆ ให้คอมอ่านอย่างเดียว

ตัวเกมยังเป็นแค่ prototype จุดที่สามารถปรับปรุงได้มีอยู่เยอะแยะ เช่น

- ตัวเช็คการเล่นเกมชนะ
- animation การเลื่อนลูกแก้ว
- การควบคุมการเลื่อนลูกแก้วด้วยการจับหมุนตรงๆ
- การตั้งค่าจำนวนลูกแก้วที่มี
- algorithm แก้ปัญหานี้อัตโนมัติ

แต่ตอนนี้หมดแรงปรับปรุงมันต่อแล้ว (และก็หมดแรงเขียน blog ตอนนี้นี้ด้วยเช่นกัน :p) ก็คงต้องฝากผู้อ่านที่รักความท้าทายเอามันไปต่อยอด/หาเทคนิคการเล่นด้วยละกันครับ อิอิ

ป.ล. ขอขอบคุณคุณ [@iNViTiON][] สำหรับคำแนะนำด้าน UI มา ณ ที่นี้ด้วย


[@iNViTiON]: //twitter.com/iNViTiON
