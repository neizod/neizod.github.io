---
title: SOTUS เปลี่ยนชีวิต
tags:
  - Rant
  - Corruption
  - Chiang Mai University
date: 2022-06-05 21:26:22 +0700
origin:
  - name: Facebook
    url: //facebook.com/neizod/posts/5506768856008376
---

ขอบคุณระบบ SOTUS ครับ ที่ทำให้ผมตัดสินใจไม่เข้าวิศวะม.ช. คณะที่ขึ้นชื่อว่า "บ้าคลั่ง" ระบบดังกล่าวเป็นอันดับต้นๆ ของประเทศไทย

ระบบที่ไม่ส่งเสริมให้สำนึกตนในฐานะนักศึกษา ผู้ซึ่งเลือกก้าวเท้าเข้ามหาวิทยาลัยมาเพื่อเสริมสร้างความรู้ แทนที่ตกเย็นจะได้เข้าห้องสมุดไปศึกษาตำรา กลับต้องสละเวลามาเข้าห้องเชียร์ตามกระแสสังคม ไม่งั้นก็จะถูก social sanction ไม่ให้เพื่อนในคณะคบหา

ระบบที่สอนให้คนก้มหัวให้อำนาจ ใครไม่ทำตามกฎที่รุ่นพี่ตั้งขึ้นมาก็จะโดนลากเข้า "ห้องมืด" ไปปรับทัศนคติ โดยที่ไม่มีใครคิดตั้งคำถามเลยว่ากฎที่ตั้งขึ้นมานั้นมีความสมเหตุสมผลหรือเปล่า

ระบบที่ไม่เคยเคารพในความเป็นปัจเจก จะทำอะไรต้องพวกมากลากไป ห้ามเดินคนเดียวในคณะ ห้ามแต่งตัวแปลกแยกนอกเหนือจากที่กำหนด จะลงโทษอะไรกลับเลือกลงโทษเป็นกลุ่ม ทั้งที่คนอื่นๆ ไม่ได้มีส่วนใน "ความผิด" เหล่านั้นด้วยเลย

ระบบที่ปั้นคนให้ใส่หน้ากากเข้าหากัน บอกมาอย่างสวยหรูว่าเราไม่มีการรับน้องแบบถึงเนื้อถึงตัวหรือใช้ถ้อยคำหยาบคาย แต่น้ำเสียงของการเรียก "คุณ" นั้นกลับไม่เคยมีความเคารพในคู่สนทนา และมุกที่ทำให้เพศส่วนน้อยในคณะสะอิดสะเอียนอย่าง "แค่ทนยุงกัดไม่ได้ ..."

ระบบที่วางรากฐานให้เกิดการคอรัปชัน "ถ้าเค้าเอาปืนมาจ่อให้เซนต์รับแบบ ..."

ระบบที่แม้แต่คนในระบบก็ไม่ได้เข้าใจในคำว่า SOTUS แถมยัง make fun ว่ามันย่อมาจาก Soda Order Table Under SangSom

ระบบเหี้ย คนเชียร์ก็เหี้ย ชื่อเสียเน่าเข้าไปถึงแก่นแล้ว

แต่ก็นะ มันเป็นความภูมิใจของศิษย์เก่าวิศวะม.ช.หนิ เลิกไม่ได้หรอก

แค่นานวันเข้าก็จะมีแต่คนยี้ในความดักดานไปเรื่อยๆ ก็เท่านั้น
