---
title: คาดการณ์อนาคตเทคโนโลยีอีก 3-5 ปีหน้า
tags:
  - Prediction
  - Open Source
date: 2011-08-31 01:14:28 +0700
origin:
  - name: Google+
    url: //plus.google.com/+neizod/posts/dPAEned7YpS
---

opensource จะมาแรง จนเป็น mainstream / OS ยุคหน้าคือ web

ท้าวความหน่อยว่าสมัยก่อนโน้นเลย end user ส่วนใหญ่ที่มีโอกาสสัมผัสคอมพิวเตอร์ก็คือคอมฯ ที่ทำงาน ซึ่งแน่นอนว่า OS, program อะไรพวกนี้ถูกกำหนดโดยบริษ้ทแล้ว เราทำอะไรได้ไม่มาก ยิ่งประกอบกับวิธีหาความรู้ในสมัยนั้นยังไม่ง่ายเท่าทุกวันนี้ ทำให้คอมพิวเตอร์แทบเป็นอะไรที่เราไม่อยากเสี่ยงกับมันเลย

มาถึงอีกยุคนึง ที่แต่ละ "บ้าน" เริ่มมีคอมพิวเตอร์เป็นของตัวเองกันแล้ว แต่ว่าอินเตอร์เน็ตยังไม่ใช่ mainstream กระบวนการหาความรู้ก็ยังยากอยู่ดี ระบบปฏิบัติการในยุคนี้คงหนีไม่พ้น windows (ต้องของปลอมด้วยนะ!) และแหล่งหา software เพิ่มเติมคือห้างพันทิพ (เชียงใหม่ก็ CM) เรามองว่าคอมพิวเตอร์เป็นอุปกรณ์ที่ช่วยให้การทำงานง่ายขึ้น (หรือเปล่า) อีกแค่ชิ้นหนึ่งเท่านั้น

หลังจากนั้น เมื่อเราเริ่มมีคอมพิวเตอร์เครื่องที่สอง เครื่องที่สาม มีมือถือฉลาดๆ มาใช้ เราก็เริ่มรู้ตัวแล้วว่า ไอ้เทคโนโลยีบ้าๆ นี้ มันจะอยู่กับเราไปชั่วลูกชั่วหลานแน่ๆ ช่วงนี้หลายคนเริ่มมีความรู้เกี่ยวกับคอมพิวเตอร์มากขึ้น (ต้องขอขอบคุณ internet) และใช้อุปกรณ์เหล่านี้ในชีวิตประจำวัน -- ไม่ใช่แค่เรื่องของการทำงาน แต่ยังใช้เพื่อความบันเทิงและสังคมด้วย

และด้วยความที่เรามีอุปกรณ์มากชิ้นขึ้นเรื่อยๆ นี้เอง เราจึงเห็นความเป็น fragmentation ของอุปกรณ์ต่างๆ เหล่านี้ได้เป็นอย่างดี เราเรียนรู้ว่าอะไรคือ platform dependence และอะไรคือ write one run anywhere คนจะให้ความสนใจกับคอมพิวเตอร์มากขึ้นเรื่อยๆ ความง่ายของภาษาคอมพิวเตอร์ (จำพวก dynamic type เช่น python -- โฆษณาอีกละ) จะทำให้คนทั่วไป สามารถ เขียนโปรแกรมกันเองได้ เด็กในยุคถัดๆ ไปจะไม่มีใครเขียนโปรแกรมไม่เป็น

เมื่อช่วงนั้นมาถึง opensource จะได้รับความสนใจจนเข้ามาอยู่ในกระแสหลักได้ -- ไม่ว่าคนที่เอามันไปใช้ต่อนั้นจะ opensource มันต่อหรือไม่ก็ตาม โลกเราจะมีลักษณะเป็น knowledge pool ความรู้มีอยู่ทั่วไป ทำอย่างไรจึงจะหาให้พบ? และเมื่อคนเราใช้ชีวิตอยู่บนอินเตอร์เน็ตมากขึ้นๆ การหาความรู้จาก social นั้น จะได้คำตอบที่รวดเร็วและแม่นยำยิ่งกว่า search จาก google เสียอีก! พรมแดนของโลกเราจะเล็กลงเรื่อยๆ

และยิ่งไปกว่านั้น ด้วยความแพร่หลายของ internet ที่ทำให้เราสามารถเข้าถึงได้จากอุปกรณ์ใดๆ ก็ตาม OS ยุคหน้าคือเว็บ เว็บจะเข้าไปอยู่กับคุณทุกที่ ตื่นเช้าขึ้นมาคุณจะอ่านข่าวผ่านเว็บ ทำงานผ่านเว็บ หาความบันเทิงผ่านเว็บ ทักทายเพื่อนๆ ผ่านเว็บ จองร้านอาหารผ่านเว็บ ฯลฯ ผ่านเว็บ

/me รอดู
