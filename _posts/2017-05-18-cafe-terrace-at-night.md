---
title: Café Terrace at Night
tags:
  - Painting
  - Memorabilia
  - French
  - Travel
  - Vincent van Gogh
  - Art
date: 2017-05-18 02:24:39 +0700
---

เมื่อสัปดาห์ก่อนมีโอกาสเดินทางไปเที่ยวปารีส เมืองที่ได้รับสมญานามว่าเป็นนครหลวงแห่งศิลปะและแฟชัน ... ซึ่งเพื่อนร่วมทริปหลายคนอาจจะได้ของที่ระลึกกลับมาเป็นเสื้อผ้าน้ำหอมนาฬิกาหรือกระเป๋าแบรนด์ดัง ส่วนเราได้แม่เหล็กติดตู้เย็นจากร้านค้าข้างถนนอันนี้

![](/images/event/travel-paris/van-gogh-terrace-magnet.jpg)

ราคาค่อนข้างแรงสำหรับแม่เหล็กติดตู้เย็น เพราะแค่อันนี้อันเดียวก็ปาไป 6 ยูโรแล้ว ในขณะแม่เหล็กติดตู้เย็นแบบทั่วไปราคาตกอยู่ที่ 1-2 ยูโรเท่านั้น เลยซื้อมาไม่กี่อันกะว่าเอาไว้ดูเอง

แต่พอถึงที่โรงแรม ก็ดูมันซ้ำแล้วซ้ำเล่าด้วยความติดใจในรายละเอียดอันงดงาม จนมาสังเกตได้ว่าที่มันราคาแพงขนาดนี้ น่าจะเป็นเพราะมันต่างจากแม่เหล็กติดตู้เย็นทั่วไปที่อย่างดีสุดก็คือเหล็กหล่อพร้อมลงสีแบบอุตสาหกรรม แต่กับแม่เหล็กชิ้นนี้มันดูเหมือนจะเป็นงานแฮนด์เมดจากปูนปลาสเตอร์แล้วลงด้วยสีพู่กันเลยทีเดียว

ด้วยความที่ติดใจมากๆ ก็พยายามจะไปหาซื้อเพิ่มอีกแม้จะรู้ว่าแพงก็ตามที แต่สุดท้ายก็ไม่พบว่ามีร้านอื่นเอามาขายเลย (ร้านแรกหมดสิทธิ์กลับไปแล้วเพราะอยู่นอกเส้นทางทัวร์) นับว่าเป็นเรื่องน่าเสียดายยิ่งนัก

ยังดีหน่อยที่บรรยากาศในเมืองทำให้ได้ภาพช๊อตนี้มาปลอบใจในที่สุด

![](/images/event/travel-paris/van-gogh-terrace-irl.jpg)

ป.ล. [ภาพต้นฉบับ][terrace]เป็นของแวนโก๊ะ วาดในปี 1888 นับเป็นภาพวาดเด่นชิ้นหนึ่งของโลก


[terrace]: //en.wikipedia.org/wiki/Caf%C3%A9_Terrace_at_Night
