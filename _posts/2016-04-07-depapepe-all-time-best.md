---
title: Depapepe All Time Best
tags:
  - Concert
  - Diary
  - Depapepe
date: 2016-04-07 21:47:52 +0700
---

ผมจำไม่ได้แล้วว่าปวารณาตนเป็นสาวกของ Depapepe ตั้งแต่เมื่อไหร่ หรือด้วยเหตุผลอะไรที่ทำให้ได้เริ่มฟังกีตาร์ดูโอ้อันสุดแสนจะมีเสน่ห์คู่นี้ ... จำได้แค่ว่ารู้ตัวอีกทีก็เปิดแผ่น CD ของเดปาซังกับเปเป้ซังแทน CD เพลงคลาสสิกขณะขับรถไปซะแล้ว

พอ [@tamwb][] บอกว่า Depapepe มีทัวร์คอนเสิร์ตและจะแวะมาที่ไทย งานนี้จึงได้ฤกษ์เปิดซิงซื้อบัตรเข้าไปฟังแล้ว (หลังจากใช้สิทธิ์นักเรียนนั่งดูฟรีมาตั้งนาน 555)

![โปสเตอร์คอนเสิร์ต Depapepe All Time Best](/images/poster/depapepe.jpg)

ความเจ๋งของการทัวร์คอนเสิร์ตรอบนี้ คือมีแสตมป์มาร่วมเล่นกีตาร์เป็นแขกรับเชิญด้วยครับ ซึ่งแสตมป์ก็เล่นได้ดีมากๆ ฝีมือสูสีไม่ยิ่งหย่อนไปกว่ากันเลย แม้จะถ่อมตัวว่าเป็นโซโลครั้งแรกก็ตามที (ซึ่งสไตล์ของแสตมป์จะออกแนว blues หน่อยนะ ไม่เหมือนกับสำเนียงของสองหนุ่มจากแดนปลาดิบเสียทีเดียว)

แต่ที่เจ๋งกว่านั้นคือวงแบคอัพของ Depapepe ครับ ในตอนเริ่มเมื่อสิบปีก่อน พวกเค้ามีเพียงกีตาร์ดูโอ้เพียงคู่เดียวเท่านั้น ส่วนปัจจุบันก็มีนักดนตรีงอกขึ้นมา ทั้งมือเบสเสียงนุ่ม อิเล็กโทนสุดพริ้ว และเพอร์คัชชันขั้นเทพ ก็ดีใจมากเลยที่พวกเขาเติบโตมาถึงจุดนี้ :)

เพลงดี แสงสวย ประทับใจมากครับ คราวหน้ามาอีกก็ไม่พลาดแน่นอน <3


[@tamwb]: //twitter.com/tamwb
