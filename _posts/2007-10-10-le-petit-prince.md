---
title: เจ้าชายน้อย
tags:
  - Book
  - Translate
  - French
date: 2007-10-10 09:34:00 +0700
---

ข้อมูลทั่วไป  
ISBN 974-90826-5-6  
ชื่อหนังสือ เจ้าชายน้อย  
ผู้ประพันธ์ อองตวน เดอ แซงเตก-ซูเปรี  
แปลโดย อำพรรณ โอตระกูล  
สำนักพิมพ์ เรือนปัญญา

![](/images/book/le-petit-prince.jpg)

วรรณกรรมเด็กเยาวชนและผู้ใหญ่  
อึ่ม... ไม่ได้อ่านผิดกันหรอกครับ ^^  
เพราะเรื่องนี้อ่านได้ทุกเพศทุกวัย  
และยังดูเหมาะกับผู้ใหญ่ซะจริงๆ

ส่วนรูปแบบการแต่งของเรื่องนี้  
ภาษาไทยบอกว่าเป็นสัญลักษณ์  
คณิตศาสตร์บอกว่าเป็นตรรกะ  
สังคมบอกว่าเป็นปรัชญาชีวิต  
ศิลปะบอกว่าเป็นจินตนาการ  
(และอีกมาก เท่าที่คุณจะคิดออก)

นับว่าหนังสือ "เจ้าชายน้อย" เล่มนี้  
เป็นหนังสือที่ครบทุกรสจริงๆ ครับ

และถ้าตั้งใจอ่านอย่างจับประเด็น  
ก็จะพบคุณค่ามากมายเลยหละครับ

ภายในหนังสือมีถึง 27 บทย่อย  
แต่ว่าแต่ละบทนั้นสั้นมากๆ ครับ  
ส่วนใหญ่ยาวไม่เกิน 5 หน้า  
ประยุกต์เป็นนิทานก่อนนอนก็ได้

ผมขอแบ่งส่วนไว้ดังนี้นะครับ  
รู้จักกับอองตวน บทที่ 1  
รู้จักกับเจ้าชายน้อย บทที่ 2-3  
บ้านของเจ้าชายน้อย บทที่ 4-6  
ดอกไม้เพียงดอกเดียว บทที่ 7-8  
เจ้าชายน้อยออกเดินทาง บทที่ 9  
ดาวเบอร์ 325-330 บทที่ 10-15  
และแล้วก็มายังโลก บทที่ 16-19  
ดอกไม้ห้าพันต้น บทที่ 20  
ถูกทำให้เชื่อง บทที่ 21  
ก่อนพบพานนักบิน บทที่ 22-23  
บ่อน้ำกลางทะเลทราย บทที่ 24-25  
เจ้าชายน้อยกลับบ้าน บทที่ 26  
เหลือเพียงความทรงจำ บทที่ 27

ใครอ่านจบแล้วไม่ร้องไห้บ้างครับ?  
(หายากนะเนี่ย แต่ก็ไม่เป็นไรครับ)  
(ระดับความซึ้งของคนเราไม่เท่ากัน)

ขอแค่เก็บข้อคิดดีๆ ไปใช้ก็พอครับ
