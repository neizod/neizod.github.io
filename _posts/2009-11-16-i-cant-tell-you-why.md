---
title: I Can't Tell You Why
tags:
  - Song
date: 2009-11-16 03:53:00 +0700
---

...Nothing's wrong as far as I can see  
We make it harder than it has to be

<iframe src="https://open.spotify.com/embed/track/3813hmKFtCRLZvEXKyp0sG" width="300" height="380" frameborder="0" allowtransparency="true" allow="encrypted-media"></iframe>

คืนนี้พยายามข่มตาให้หลับ แต่ก็หลับไม่ลง  
แล้วอยู่ๆ ท่อนนี้ของเพลงก็ดังขึ้นมาในหัว  
ใช่แล้วหละ ชีวิตเราช่างเหมือนกับเพลงนี้เสียจริง

สิ่งที่ร้ายๆ ที่เราพบมันนั้น  
แท้จริงแล้วไม่ได้ยากเกินไปกว่าที่จะก้าวข้ามมันเลย  
แต่กลับกลายเป็นเราเอง ที่ทำให้มันยากขึ้นกว่าเดิม  
จนหลายครั้งก็ถอดใจที่จะก้าวต่อ

รู้จักเพลงนี้มานานนนนนนนนนมากครับ  
นานแบบว่า ลืมไปแล้วว่าไปรู้จักตอนไหน  
จำได้แค่ว่า ตอนเริ่มซื้อคอมฯใหม่ๆ ช่วงป.5  
อินเตอร์เน็ตยังไม่แพร่หลาย หา mp3 ยากมาก  
แต่ก็อยากเปิดเพลงฟังในคอมฯ เพราะมันเทห์ดี

ถึงขั้นเปิดเทปในวิทยุ แล้วก็จ่อไมค์อัดเสียงลงไป  
ตอนนั้นยังไม่มีโปรแกรมแปลงเป็น mp3 เลย  
ส่วนไอ่การจ่อไมค์นั้น ก็ทำคุณภาพดร็อปลงไปอีกมากโข  
เสียงที่ได้จึงไม่น่าพอใจเป็นอย่างยิ่ง แต่ก็ยังฟัง

จนกระทั่งข้างบ้านไปได้เพลงนี้มาจากไหนก็ไม่รู้  
เลยเอาแผ่นฟล๊อปปี้ดิกส์ไปก็อปมาฟัง  
จะก๊อปตรงๆ ก็ไม่ได้อีก เพราะขนาดไฟล์ใหญ่เกินความจุ  
ต้องหาโปรแกรมซิปมาแยกไฟล์-ต่อไฟล์ให้วุ่นวาย  
แถมตอนนั้น แผ่นที่ใช้ได้ดันมีเหลือแผ่นเดียวพอดี  
ได้เดินไปเดินกลับตั้งหลายรอบกว่าจะเสร็จ

พอหมดยุคของเทปคลาสเซต (ทางบ้าน)  
ก็ก้าวกระโดดไปที่ยุคของดีวีดีเลย (555)  
ช่วงนั้นเป็นช่วงที่หาดีวีดีเพลงนี้นานมาก  
กว่าจะได้มาก็ต้องไปถึงแม่สายโน่นแหนะ

แล้วก็นะ อุตสาห์ได้แผ่นมาทั้งที  
แต่เครื่องเล่นหนังที่บ้านยังเป็นซีดีอยู่เลย  
ได้ลงทุนเปลี่ยนเป็นเครื่องดีวีดีเพื่อแผ่นนี้แผ่นแรก

จนเมื่อขายรถเก่าไปแล้ว รถใหม่มีแต่ช่องใส่ซีดี  
เทปเพลงที่มีอยู่ก็ดูเหมือนจะหมดประโยชน์  
เลยไปหาซีดีเพลงนี้มาติดรถไว้ฟังอีกจนได้

แม้ว่าจะยากลำบากเพียงไหนในการหาเพลงนี้มาฟัง  
แต่ก็ยังทำไปเพราะอยากฟังเพลงนี้จับจิต  
อาจเป็นเพราะเสียงร้องที่มีเสน่ห์ของ [Timothy B.  Schmit][]  
หรืออาจเป็นเพราะท่วงทำนองที่ฟังแล้วเหมือนตรึงเราอยู่กับที่  
แต่สุดท้ายแล้ว ผมก็บอกไม่ได้หรอก เพราะอะไรผมถึงได้ทำไป  
เพราะว่าผมก็ไม่รู้เหมือนกัน

...I can't tell you why...

ฟังมาตั้งนาน ลงทุนลงแรงกับมันไปเยอะ  
แต่ก็พึ่งจะมาเข้าใจความหมายแท้จริง  
ใช่แล้ว บางทีเราก็บอกไม่ได้หรอก  
ว่าทำไมถึงได้ทำสิ่งนั้นลงไป  
แต่ผลสุดท้ายแล้วนั้น

เพลงนี้ ก็เหมือนกับชีวิตผมตอนนี้นั่นแหละ

Every time I try to walk away  
Something makes me turn around and stay  
And I can't tell you why...


[Timothy B.  Schmit]: //en.wikipedia.org/wiki/Timothy_B._Schmit
