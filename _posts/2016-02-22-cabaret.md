---
title: Cabaret
tags:
  - Musical
  - Diary
date: 2016-02-22 02:10:04 +0700
---

Cabaret เป็นละครเพลงจากบรอดเวย์ที่ดังพอควรเรื่องหนึ่งครับ ความนิยมของมันก็น่าจะการันตีได้จากการเปิดแสดงมาตั้งแต่ 1966 จนถึงปัจจุบัน และถูกดัดแปลงเป็นหนังในปี 1972

พอดีโรงละคร Black Box Theater มหาวิทยาลัยกรุงเทพ ได้นำบทละครเรื่องนี้มาแปลเป็นภาษาไทยและจัดแสดง งานนี้ @Linghokkalom ได้ตั๋วมาฟรีเลยไม่พลาดครับ

![โปสเตอร์ Cabaret](/images/poster/cabaret.jpg)

ดูแล้วได้ความรู้สึกประมาณดูหนังเรื่อง Cicago + Burlesque + The Sound of Music อยู่ชอบกล เพียงแต่ว่าเรื่องนี้มืดหม่นกว่าเยอะอยู่

ละครยาวประมาณสามชั่วโมงครึ่งครับ แต่เพราะบทมีทั้งช่วงเครียดและฮาสลับกันตลอด ก็ทำให้ดูเพลินจนลืมเวลาไปเลย

จะเสียอย่างตรงที่องก์ 2 สั้นกว่าองก์ 1 อย่างเห็นได้ชัด ทำให้รู้สึกไม่อิ่มเท่าไหร่ ดูไปแล้วก็ตกใจ เฮ้ย จบแล้วเรอะ! (ทั้งๆ ที่ก็สรุปทุกอย่างมาสมบูรณ์นะ ไม่ได้ตัดจบแต่อย่างใด)

แต่ความเท่ที่ลืมไม่ได้เลยคือการจัดที่นั่งครับ คือถ้าเป็นโรงละครใหญ่ๆ ทั่วไปก็มีแยกส่วนเวทีกับสโลปที่นั่งชัดเจน แต่พออันนี้เป็นโรงละครเล็ก เค้าก็จัดที่นั่งและบรรยากาศเป็นแบบในผับบาร์จริงๆ เลย (โต๊ะกลม+เก้าอี้บาร์แบบเตี้ย+ไฟสลัวสีส้ม) พอถึงบทที่มีคนเต้นประกอบเยอะๆ ก็จะไม่ใช้แค่พื้นที่บนเวทีอย่างเดียว แต่ลงมาเล่นกับผู้ชมด้วย

{: .oversized .figure}
> ![](/images/event/misc/cabaret.jpg)
>
> ที่นั่งและเวทีที่ใกล้ชิดกันมาก

สรุปแล้วชอบมากครับ โอกาสหน้าไม่พลาดแน่นอน
