---
title: UGEARS
tags:
  - Toy
  - Ukrainian
  - Mechanics
date: 2022-08-28 18:33:37 +0700
---

สืบเนื่องจากเก็บห้องวันก่อน แล้วบังเอิญเจอจดหมายเก่าเก็บซองนี้

{: .figure}
> ![](/images/event/ugears/envelope.jpg)
>
> ซองจดหมายจากบริษัท UGEARS

เนื้อความจดหมายก็ไม่มีอะไรมาก เป็นชิ้นส่วนเฟืองเกียร์สำรองของโมเดลงานไม้ที่เค้าส่งมาให้ทดแทนชิ้นส่วนที่เราแจ้งไปว่าทำพัง

อันที่จริงก็ยอมรับตรงๆ เลยว่าห้าปีก่อนที่ส่งอีเมลติดต่อฝ่ายบริการหลังการขายนั้น เรายังไม่ตระหนักด้วยซ้ำว่าคนที่นั่งอยู่หลังคอมพิวเตอร์อีกฝั่งนั้นเค้าอยู่ส่วนไหนของโลก ยิ่งไปกว่านั้นก็ยังแอบรู้สึกเลยว่าบริษัทเค้านี่โคตรจะ*สะเหล่อ*เลยที่เอาชื่อประเทศตัวเองมาใส่ในชื่อผลิตภัณฑ์[^1]

พอได้รับจดหมายนั้นก็คิดแค่ขำๆ ว่าเก็บซองไว้ดีกว่า เพียงแค่ว่ามันเป็นจดหมายที่ส่งมาจากต่างประเทศ

ก็ไม่นึกว่าพอกลับมาค้นเจอมันอีกครั้งแล้วจะมีผลกับจิตใจถึงเพียงนี้

เพราะว่ามันคือจดหมายที่ส่งมาจากยูเครน ประเทศที่กำลังโดนภัยสงครามจากมหาอำนาจที่ไม่รู้จักพอ จนเลือกระรานประเทศเพื่อนบ้านและพรากหลายสิ่งหลายอย่างไปจากผู้คนที่ต้องการใช้ชีวิตอย่างสงบ

หายช๊อคละรีบไถอ่านข่าว ยิ่งได้เห็นว่าที่อยู่ตามจ่าหน้าซองนั้นโดนลูกหลงจากระเบิดจนอาคารบ้านเรือนพังเสียหายยิ่งเศร้าใจ ... อาจจะนับว่ายังโชคดีมั้ง ที่พอหาข้อมูลบริษัทก็พบว่าไม่ได้ตั้งอยู่ ณ ที่ตรงนั้นแล้ว

หกเดือนแล้วนะโว้ย หวังว่าไอ้พวกบ้าอำนาจจะเลิกใช้กำลังทำสงครามกันซักที

{: .figure}
> ![](/images/event/ugears/tellurion.jpg)
>
> ป.ล. เลยเต็มใจเสียเงินสั่งซื้อโมเดลชุดใหม่ ถือว่าได้ช่วยสนับสนุนประเทศยูเครนไปในตัว


[^1]: แต่ตอนนี้ก็พยายามจะเข้าใจในความรักชาติแบบนั้นแหละ จริงๆ แล้วก็แอบอิจฉานะที่ประเทศแถบนั้นดูจะเก่งกาจด้านเครื่องยนต์กลไกและคณิตศาสตร์เอามากๆ