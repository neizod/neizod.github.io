---
title: Polar Jekyll Theme
source: //github.com/neizod/polar
demo: //neizod.github.io/polar
date: 2016-03-19
display_date: 2016-now
---

สืบเนื่องจากย้าย blog ส่วนตัวจาก Blogger มาอยู่บน GitHub Pages และต้องการธีมใหม่ แต่เท่าที่ไล่ดูธีมของ Jekyll ก็ไม่มีตัวไหนถูกใจเลย พอดีเวลาเหลือก็เลยลองลงมือทำเองดู ... ขอบคุณพี่เผือกมา ณ ที่นี้ด้วยที่ช่วยตั้งชื่อ theme นี้ให้ 5555555

ตอนนั้นเค้าฮิต Bootstrap กัน ซึ่งพอลองเอามาใช้แล้ว (ได้เป็น[ธีม Lemma][lemma theme]) รู้สึกไม่เวิร์ก ดูเผินๆ เหมือนจะคลีนแต่ยิ่งใช้ยิ่งรก แถมรู้สึกว่ามันออกแบบมาด้วยแนวคิดที่อยากให้ดึง jQuery มาใช้อย่างแนบแน่นอีก เลยกังวลว่าจะทำให้หน้าเพจหนักเกินความจำเป็นเพราะมัวแต่ใส่ลูกเล่นอย่างไม่ยั้งมือ

คิดได้ดังนั้นเลยโยนทุกอย่างทิ้งไปแล้วเริ่มธีมใหม่ที่ตั้งใจว่าจะให้มันคลีนจริงๆ โดยปฏิเสธการใช้งาน JavaScript ไปเลย (โอเค ปฏิเสธ js ไม่ได้จริงๆ หรอก เพราะยังต้องใช้ MathJax อยู่ แต่ก็คือใช้แค่นั้นพอ)

ด้วยความที่เกลียด wikipedia ที่ไม่ยอมจำกัดความกว้าง content ก็เลยออกแบบ theme ที่ responsive แต่ fix maximum width เพราะรู้สึกว่าคนอ่านจะไล่สายตาขึ้นบรรทัดใหม่ง่ายกว่า

สิ่งที่รู้สึกว่าขาดหายไปมากๆ จาก markdown ธรรมดา คือ figure caption พอได้ customize เองเลยใช้ blockquote มาแก้ขัดตรงนี้ โดยขี่อยู่บน tag สุดมหัศจรรย์ `{: .css-class}` ของ kramdown ... หวังว่าเราจะไม่ต้องเปลี่ยน engine กันบ่อยๆ นะ

ด้าน margin จริงๆ ก็แอบเสียดายพื้นที่ซ้ายขวาเหมือนกันนะ ยิ่งมาดูในจอ 1080 แล้วด้วย โห เหลือพื้นที่ว่างเยอะมว๊ากกกก หวังว่าซักวันอาจจะได้ใช้บริเวณนั้นใส่ภาพแบบ float ที่กัด content เข้ามานิดนึง แล้วที่เหลือก็กิน margin ให้หมด (แบบนิตยสารเลย) หรือไม่งั้นก็เอาพื้นที่ตรงนี้ไว้ใส่ maginnote (แบบในหนังสือ concrete math)

... หรือจริงๆ อาจจะไม่ควรทำก็ได้? เพราะเท่าที่ส่อง analytics มา คนเข้าหน้าเว็บผ่านมือถือเยอะกว่าคอมพิวเตอร์ไปไกลแล้ว


[lemma theme]: //github.com/neizod/lemma-theme
